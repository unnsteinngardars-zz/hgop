#Ásdís Erna Guðmundsdóttir

Fædd á Íslandi, hef eins og Unnsteinn búið í Noregi en aðeins í eitt ár 10-11 ára. Hef flutt ótalsinnum en bjó lengst í Grafarvogi, Egilsstöðum og Neskaupstað.

Ég reyndi við framhaldsskóla nokkrum sinnum, bæði bóklegt nám og rafeindavirkjun. Hætti í því síðarnefnda vegna þess að dóttir mín ákvað að koma í heiminn 2012. Ég byrjaði svo í Frumgreinadeild HR 2015 og útskrifaðist þaðan 2016 af tækni- og verkfræðigrunn. Fyrst var ætlunin að fara í rafmagnstæknifræði en eftir að hafa kynnst smá forritun í fr.deildinni var tölvunarfræði fyrir valinu og ég sé sko alls ekki eftir því! 
Ég hef mest unnið við þjónustustörf en síðasta sumar var ég að innleiða bókhaldskerfi fyrir öflugt leigufélag. Mér fannst gott að hafa lokið við greiningu og hönnun því ég þurfti t.d að safna kröfum og koma áleiðis til forritara. 

Ég er ennþá að finna mitt aðaláhugasvið innan tölvunarfræðinnar enda mörg svið sem heilla mig. Ég fæ fiðring í magann þegar ég hugsa um gervigreind og VR en svo hef ég mjög gaman af vefforritun líka og er skráð með áherslulínu í vef- og viðmótshönnun. Mér finnst BIG data og gagnagreining einnig áhugavert. Væri helst til í að klára alla valáfanga sem eru í boði hér í HR! 

Ef ég á að vera alveg hreinskilin þá skráði ég mig í þennan áfanga vegna þess að það er skylda í áherslulínunni, en eftir fyrstu tvo dagana er ég gríðarlega spennt og þakklát að hafa valið hann. Ég er viss um að sú þekking sem þessi áfangi skilar muni nýtast manni í framtíðinni. Mér finnst í raun ekkert annað koma til greina en að sjálfvirknivæða ferlið sem mest við hugbúnaðargerð.
